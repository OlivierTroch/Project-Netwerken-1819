# Opdracht 1: Proefopstellingen netwerkapparatuur

Deadline: Week 3

## Opdrachtomschrijving

Als ict-dienstverlener is het nuttig om in bepaalde aspecten van ons aanbod te standaardiseren op één bepaald merk. Dat laat de medewerkers toe zich verregaand te specialiseren in de werking van die apparatuur en zo de klanten een betere dienstverlening te kunnen aanbieden. Voor netwerkapparatuur is de keuze in de context van dit project voor de hand liggend: Cisco.

Het is belangrijk om de apparatuur beter te leren kennen, zodat we die later doelmatig kunnen toepassen in complexere situaties. Dit gaan we doen aan de hand van enkele eenvoudige proefopstellingen met routers en switches. Voordat je hiermee van start gaat, vragen we je om eerst om de packettracer te maken die de commando’s in verband met de basisconfiguratie van een switch herhaalt uit Computernetwerken 1. Deze packettracer-oefening en de labo’s met betrekking tot de eenvoudige proefopstellingen kan in bijlage vinden.

- `opdracht-01-Packettracer - basisconfiguratie Switch.pka`: Basisconfiguratie Switch
- `opdracht-01-lab1.pdf`: consolesessie met een switch
- `opdracht-01-lab2.pdf`: eenvoudig netwerk met 2 switches
- `opdracht-01-lab3.pdf`: eenvoudig netwerk met router en switch
- `opdracht-01-lab4.pdf`: complexer netwerk met statische routering

## Acceptatiecriteria

1. Maak de Packettracer-opdracht en zorg dat je alles correct hebt. Dus evaluatie = 100%.
2. Realiseer de labo-opstellingen in bijlage, eerst met PacketTracer en vervolgens fysiek, demonstreer de werking aan je begeleider en schrijf er een gedetailleerd verslag over.
3. Regelmatig gebeurt het dat op routers of switches nog instellingen achtergebleven zijn van een vorig gebruik. In het slechtste geval is er een admin-wachtwoord ingesteld en kan je niets meer wijzigen. Daarom is het aangewezen om een checklist/procedure op te stellen met de stappen die nodig zijn om het apparaat te resetten naar de fabrieksinstellingen. Doe dit zowel voor een router als een switch.
4. Hou een lijstje (cheat sheet) bij van de belangrijkste basiscommando’s voor IOS. Dit komt later zeker van pas!

## Deliverables

Demo tijdens de contactmomenten van:

- de opstellingen in Packettracer
- de opstellingen met fysieke hardware

Op Github:

- Lastenboek
- PacketTracer-bestanden met een simulatie van de gegeven opstellingen
- Gedetailleerd verslag van realisatie van de proefopstellingen
- Testrapport en -verslag
- Checklist: hoe reset je eventuele achtergebleven instellingen op een Cisco
router/switch?
- Cheat sheet met basiscommando’s IOS
