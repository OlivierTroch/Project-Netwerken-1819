# Verslag overleg met vastgoed - groep 16
# 1 Eerste overleg : vergadering
1.1 Aanwezigen  
1.2 Grondplan / ruimte  
1.3 Infrastructuur  
1.4 Deadline  
1.5 Budget?  
1.6 Op te klaren punten  

## 1.1 Aanwezigen
Vastgoed groep 16 : Celine, Stijn, Danté, Jari, Maarten, Jelger
Systeembeheer groep 8 : Robin, Piet, Olivier, Joachim

## 1.2 Grondplan / ruimte
Het voorgelegde grondplan is een enkele ruimte van 97 vierkante meter. Links vooraan is de voordeur, links achteraan een toilet en wastafel. Het pand heeft heel wat ramen.  

het specifieke gronplan is te vinden in de folder "vastgoed files" : 1819_onderleggerkantooroptie3.pdf.

De klant heeft ons duidelijke screenshots (sketchup) getoond van hoe ze wensen dat de ruimte eruit zou zien. Deze vallen te vinden onder "vastgoed files/sketchup screenshots groep 16"

Bij binnenkomen is in het eerste deel van het pand links plaats voor een werknemer die ook het onthaal doet, en rechts plaats voor 2 werknemers met elk een bureau en stoelen aan de andere kant voor eventuele klanten. Rechtsachter is de vergaderruimte. In de screenshots is hier plaats voor 8 man, en de klant heeft dit ook bevestigd. De vergaderruimte is afgesloten van de andere ruimtes door middel van een glazen wand. De klant heeft ons verteld dat ze het interieur ontworpen hebben voor 3 werknemersen we dus geen rekening hoeven houden met eventuele uitbreiding van personeel.

## 1.3 Infrastructuur

De klant heeft volgende eisen:  
1) 3 laptops voor de werknemers. We spraken af hier advies over te geven, maar de werkstations komen niet mee in onze offerte.
2) Wifi geschikt voor meerdere hosts. (In een extreme situatie gebruiken 8-tal hosts + een 8-tal gsm's + eventuele klanten tegelijk dit wifinetwerk)
3) Een groot scherm in de vergaderruimte (een projector hebben we afgeraden omwille van al de ramen, dat men slechts vergadert met een kleine groep alsook de glazen wanden van de vergaderruimte) om presentaties te kunnen geven. We hebben de klant hier overtuigd van met een chromecast te werken, om zo met eender welk device moeiteloos verbinding te kunnen maken met het scherm. (niet vermeld in de vergadering, maar een hdmi-kabel om op terug te kunnen vallen, lijkt een goed plan)
4) Ethernet poorten om bekabeld het internet te kunnen bereiken op de 3 werkposten. Het lijkt ons ook goed om minstens 1 ethernet poort te hebben in de vergaderruimte (fallback voor de laptop die zijn scherm cast).
5) Een kwalitatieve printer: verbonden met het netwerk, moet ook kunnen scannen en kopiëren & moet snel en cost-effective printen. Deze printer zou achter het onthaal moeten komen. Nog een duidelijke eis van de klant was de mogelijkheid om A3 te kunnen printen.
6) Een snelle internetverbinding/abonnement
7) Hun website moet online te raadplegen zijn. Tijdens de vergadering zagen we enkel een proof of concept. Eenmaal af zou dit een grote webapplicatie zijn met databank van de verschillende panden te huur/te koop met hoge kwaliteit foto's.
8) Een vaste telefoon aan het onthaal.
9) Woorden van de klant: "beter teveel stopcontacten dan te weinig". We gingen nog kijken voor onze vereisten voor stopcontacten en dit terug naar de klant communiceren.
10) Domeinnaam
11) Mailserver

## 1.4 Deadline

De deadline voor de klant zijn portfolio is 20 mei. De klant liet duidelijk weten dat ze graag onze deliverables op een vroegere datum dan dit zouden ontvangen. We spraken af dat we trachten alles af te krijgen op 29 april. Deze dag zullen we ook sowieso opnieuw contact opnemen om de stand van zaken te bespreken.

## 1.5 Budget?

De klant had helemaal nog niet nagedacht over budget of prijzen. Ze hadden geen idee wat hun beschikbaar bedrag zou zijn voor ons. Uiteindelijk hebben we het volgende voorgesteld: We zullen 2 offertes maken:  
1) Offerte 1 focust op een zo hoog mogelijke kwaliteit.
2) De tweede offerte tracht zo cost-effective mogelijk alles gedaan te krijgen. Hier proberen we voor zeer mooie prijs-kwaliteit verhouding te gaan.  

De klant vroeg of het mogelijk was om items zelf te verschuiven (bv. voor offerte 1 gaan maar toch de kost-effectieve printer nemen). Als dit probleemloos zou kunnen voor het specifieke item, zijn we hiermee akkoord gegaan. Nadat we dit samen bekijken kunnen we dan een definitieve derde offerte opstellen.

## 1.6 Op te klaren punten
op te klaren punten:
1) Stopcontacten: we gingen terugcommuniceren aan groep 16 wat hier onze vereisten waren. Stopcontacten en dergelijke komen niet in onze offerte.
2) De gewenste domeinnaam? Aan de hand van de screenshots vermoeden we iets ala "Immo-sea".
3) Moeten de vergader-attendees een fallback hebben voor het internet als de wifi wegvalt? Hebben zij wel vaak internet nodig?
5) Software pakketten? (Office 365)

Verslag door : Robin Boone (01/04/2019)  
Verslag nagekeken door: Olivier Troch (03/04/2019)

# 2 Vervolgend contact

2.1 Mail op te klaren punten  
2.2 Antwoord op mail

## 2.1 Mail op te klaren punten

We stuurden een mail naar alle leden van groep 16 met de op te klaren punten alsook met de melding dat we toch de werkstations in de offerte zullen toevoegen (vereiste van de lectoren), dus de harde prijslimiet van de eerste offerte zal ook aangepast worden.  

## 2.1 Mail op te klaren punten  

Groep 16 wilt liefst enkel met laptops werken (geen Apple producten).  

bij elke bureau willen ze graag 3 stopcontacten ter beschikking, alsook een paar in de keuken, op de plaats waar het kapiemachine moet komen en in de vergaderruimte.

immo-sea.be vinden ze een goede domeinnaam.  

Ze gaan akkoord met enkel een internetkabel voor het werkstation dat projecteert. Maar ze benadrukken dat goede wifi dan wel zeer belangrijk is in de vergaderzaal.  

Extra gewenste software naast officepakket: Autocad, GIMP & Sketchup.

Update door Robin Boone (23/04/2019)  
Verslag nagekeken door: Olivier Troch (28/04/2019)  