# Verslag overleg met vastgoed - groep 2
# 1 Eerste overleg : vergadering

1.1 Aanwezigen  
1.2 Grondplan / ruimte  
1.3 Infrastructuur  
1.4 Deadline  
1.5 Budget?  
1.6 Op te klaren punten  

## 1.1 Aanwezigen
Vastgoed groep 2 : Sébastien, Kyamo, Gil, Emiel  
Systeembeheer groep 8 : Robin, Piet, Olivier, Joachim

## 1.2 Grondplan / ruimte
Het voorgelegde grondplan is een enkele ruimte van 97 vierkante meter. Links vooraan is de voordeur, links achteraan een toilet en wastafel. Het pand heeft heel wat ramen.  
Het specifieke grondplan is te vinden in de folder "vastgoed files": 1819_onderleggerkantooroptie3.pdf.  
De klant zou graag de ruimte opdelen in onthaal/werkruimte /vergaderruimte. Hun voorlopig idee is als volgt: onthaal links voor de voordeur, vergaderruimte rechtsachter en werkruimte rechtsvoor.  
Het onthaal + de werkruimte zou gebruikt worden door 3 werknemers,met niet direct een oog op uitbreiding maar die mogelijkheid is er wel. Graag had de klant in de vergaderzaal ruimte voor een 8-tal mensen.

## 1.3 Infrastructuur  
De klant heeft volgende eisen:  
1) Minstens 3 laptops of vaste pc's voor de werknemers. We spraken af hier advies over te geven, maar de werkstations komen niet mee in onze offerte. 1 vaste computer bij het onthaal en 3 laptops leek tot nu de gewenste optie.
2) Wifi geschikt voor meerdere hosts. (In een extreme situatie gebruiken 8-tal hosts + een 8-tal gsm's tegelijk dit wifinetwerk + eventuele klanten)
3) Een groot scherm in de vergaderruimte (een projector hebben we afgeraden omwille van al de ramen en dat men slechts vergadert met een kleine groep) om presentaties te kunnen geven. We hebben de klant hier overtuigd van met een chromecast te werken, om zo met eender welk device moeiteloos verbinding te kunnen maken met het scherm. (niet vermeld in de vergadering, maar een hdmi-kabel om op terug te kunnen vallen, lijkt een goed plan)
4) Ethernet poorten om bekabeld het internet te kunnen bereiken. Dit voor de vaste PC aan het onthaal, de laptops in de werkruimte. Het lijkt ons ook goed om minstens 1(eventueel meerdere) ethernet poort(en) te hebben in de vergaderruimte (fallback voor de laptop die zijn scherm cast).
5) Een kwalitatieve printer: verbonden met het netwerk, moet ook kunnen scannen en kopiëren, moet snel en cost-effective printen en in staat zijn om A3 te kunnen printen. Deze printer zou achter het onthaal moeten komen.
6) Een snelle internetverbinding/abonnement.
7) Hun website moet online te raadplegen zijn. Tijdens de vergadering zagen we enkel een proof of concept. Eenmaal af zou dit een grote webapplicatie zijn met databank van de verschillende panden te huur/te koop met hoge kwaliteit foto's.  
8) Mailservice. (Office 365 in gedachten)

## 1.4 Deadline

De klanten waren niet zeker wanneer deze deadline voor hun viel. De extreme deadline werd geschat op 20 mei. We zijn overeengekomen dat wij proberen onze deliverables zo goed mogelijk af te krijgen voor 29 april. En die dag ook de stand van zaken nog 'ns te bespreken.

## 1.5 Budget?

De klant had helemaal nog niet nagedacht over budget of prijzen. Ze hadden geen idee wat hun beschikbaar bedrag zou zijn voor ons. Uiteindelijk hebben we het volgende voorgesteld: We zullen 2 offertes maken:  
1) Offerte 1 focust op een zo hoog mogelijke kwaliteit, maar blijft onder de €5000 (incl. werkuren, excl. workstations) en voor de vaste kosten onder €275 per maand. (Verandering -> zie 2.1)
2) De tweede offerte tracht zo cost-effective mogelijk te zijn. Hier proberen we voor een zeer mooie prijs-kwaliteit verhouding te gaan.

## 1.6 Op te klaren punten
op te klaren punten:
1) Stopcontacten: beide groepen (vastgoed & systeembeheer) gingen er van uit dat de verantwoordelijkheid "stopcontacten plaatsen" voor het grootste deel bij de andere groep lag. Momenteel gaan we er van uit dat wij als systeembeheerder zullen laten weten hoeveel wij er minimaal nodig hebben op de nodige plaatsen en dat de klant dan zelf zou beslissen of dit al dan niet volstaat. Beide groepen gingen dit nog navragen bij de docenten.
2) Heeft de klant reeds een domeinnaam voor de website, zoneen, wat zijn gewenste namen.  
3) Moeten de vergader-attendees een fallback hebben voor het internet als de wifi wegvalt? Hebben zij wel vaak internet nodig?
4) Software pakketten? (Office 365)
5) Vraag naar definitief grondplan

Verslag door: Robin boone (01/04/2019)  
Verslag nagekeken door: Olivier Troch (03/04/2019)

# 2 Vervolgend contact

2.1 Mail op te klaren punten  
2.2 Antwoord mail

## 2.1 Mail op te klaren punten

We stuurden een mail naar alle leden van groep 2 met de op te klaren punten alsook met de melding dat we toch de werkstations in de offerte zullen toevoegen (vereiste van de lectoren), dus de harde prijslimiet van de eerste offerte zal ook aangepast worden.  


## 2.2 Antwoord mail

Er is geen speciale wens naar apple producten.  

 Er is een definitieve versie van het grondplan (te vinden in "opdracht03\vastgoed files\grondplannen groep 2"). Opgelet, de afmetingen staan in decimeter.

Als domeinnaam hadden ze graag iets gehad als  www.immohorta.be of www.immo-horta.be.  

In de vergaderzaal gaan ze akkoord met slechts 1 bekabelde aansluiting op het internet voor de projecterende laptop.  

Graag hadden ze een software pakket om virtuele rondleidingen te geven in de panden (ze hebben geen idee of voorkeur van de bestaande software).

update door: Robin Boone (23/04/2019)  
Verslag nagekeken door: Olivier Troch (28/04/2019)